# In-Depth-Analysis-to-Study-Mutation-Profiles-of-Different-COVID-19-Variants



ไวรัส COVID-19 ได้เข้ามามีบทบาทในชีวิตประจําวันมากขึ้นในปัจจุบัน แต่อย่างไรก็ตามความเข้าใจ เกี่ยวกับไวรัสสายพันธุ์ COVID-19 ทั้งในรูปแบบของการกลายพันธุ์หรือธรรมชาตินั้นยังมีอยู่น้อย รายงานฉบับนี้จึง มีวัตถุประสงค์เพื่อศึกษารูปแบบและความสัมพันธ์ของเวลาที่สอดคล้องกับการกลายพันธุ์ตลอดจนคาดคะเน แนวโน้มการกลายพันธุ์ โดยทางผู้จัดทําได้เริ่มจากการรวบรวมฐานข้อมูลจาก NCBI และนําข้อมูลมาประมวลผล ด้วยโปรแกรมและซอฟต์แวร์ต่างๆ ยกตัวอย่างเช่น PyMOL, PANGOLIN, และอื่นๆ ซึ่งพูดถึงในรายงานฉบับนี้ โดย ผลการศึกษานั้นออกมาในหลากหลายรูปแบบตามจุดประสงค์โดยใช้ซอฟต์แวร์ที่ต่างกันเพื่อวิเคราะห์ข้อมูลใน หลายด้าน ผลการศึกษาพบจุดที่น่าสนใจอยู่หลายส่วนเช่นการกลายพันธุ์ที่ค่อนข้างสูงบนสไปค์ของเชื้อโควิดนั้นอยู่ บริเวณของ receptor binding protein (RBD) ซึ่งสามารถนําไปอธิบายรูปแบบของการกลายพันธุ์ได้อย่าง หลากหลายตลอดจนทางผู้จัดทําได้ค้นพบความสัมพันธ์ของจีโนม RaTG13 ซึ่งเป็นเชื้อไวรัสในค้างคาวนั้นมีความ ใกล้เคียงกับจีโนมอ้างอิง ซึ่งค้นพบครั้งแรกที่อู่ฮั่นมีเปอร์เซ็นต์ความเหมือนถึง 96.2% ซึ่งมากกว่าไวรัสตัวอื่นๆใน จีนัสเดียวกัน (Betacoronavirus) ทางผู้จัดทําได้เล็งเห็นถึงการต่อยอดได้หลากหลาย อาทิเช่น การประเมินความ รุนแรงของเชื้อที่จะเกิดขึ้นจากการกลายพันธุ์ของเชื้อก่อนหน้า การสร้างเจล RT-PCR ที่จะสามารถตรวจจับเชื้อได้
อย่างมีประสิทธิภาพ รวมถึงการหาแนวทางป้องกันและรับมือล่วงหน้าจากไวรัสสายพันธุ์ใหม่
